# wymianaczujnika
instrukcja wymiany czujnika ciśnienia oleju we Wranglerze JK 2.8 CRD

1. Kup czujnik w aso
2. Zastanów się tak z pół godziny jak się do tego czujnika w ogóle dobrać
3. Odegnij fartuch prawego przedniego nadkola, najlepiej odepnij do tego parę spinek i odkręć ze 2 śruby coby się lepiej odginało
4. Przy użyciu długiej nasadki 19, 2 przedłużek i przegubu odkręć czujnik
5. Znajdź szybko jakąś miskę i szmaty bo olej się zaczął lać
6. Sytuacja opanowana, weź nowy czujnik kupiony w aso i wkręcaj
7. Nie chce się wkręcać jebany? Poklnij na aso że zły czujnik ci sprzedali, inny gwint inna wtyczka
8. Uświadom sobie, że właśnie odkręciłeś czujnik temperatury oleju a nie ciśnienia
9. Wkręć z powrotem ten zasrany czujnik
10. Przypnij z powrotem nadkole
11. Wyjmij obudowę filtra powietrza
12. Przy użyciu nasadki 15, klucza z długą przedłużką odegnij napinacz paska i zdejmij pasek z kompresora klimatyzacji
13. Zastanów się jak niby wykręcić ten czujnik ciśnienia oleju jak już go znalazłeś a nie posiadasz odpowiedniego klucza
14. Przy użyciu kombinerek i nasadki 21 złam wtyczkę przy starym czujniku żeby nałożyć na niego nasadkę
15. Ponieważ nie da się tego zrobić spróbuj odkręcić czujnik płaskim kluczem 27
16. Wróć do punktu 14, może się jednak da. Klucza 27 to tam za cholerę nie wsadzisz..
17. Jak po godzinie uda ci się złamać ten plastik to nałóż nasadkę 25 i odkręć w końcu ten czujnik
18. Ponieważ nie posiadasz długiej nasadki 25, a łamanie nowego czujnika jest słabym pomysłem usiądź i wypij piwo
19. Wkręć nowy czujnik nasadką 22 nałożoną na wtyczkę. Z czuciem żeby nie zepsuć
20. Nałóż z powrotem nasadkę 15 na napinacz paska
21. Ponieważ męczysz się od 20 minut z punktem 20 (napinacz na luźno bez paska jest w takiej pozycji że nie ma szans tej nasadki nałożyć) usiądź i wypij drugie piwo
22. Spróbuj odgiąć ten napinacz płaskim kluczem 15
23. Wypij trzecie piwo
24. Nabij młotkiem długą nasadkę 22 na oczkowy koniec klucza 15 i wepnij długą przedłużkę
25. Przy użyciu tak wykonanego narzędzia odegnij napinacz i załóż pasek
26. Zamontuj z powrotem filtr powietrza

W skrócie: prosta naprawa, polecam
